---
description: Enkel tilgang til individdata for forskning
---

# Microdata.no

## Hva er Microdata.no?

Microdata.no er en nettbasert løsning utviklet av Statistisk sentralbyrå (SSB) og Sikt for å gjøre det enklere å bruke individbaserte registerdata i samfunnsvitenskapelig forskning og undervisning. I stedet for å søke om tilgang til datafiler eller sette opp egne analysemiljøer, kan brukeren logge seg inn og jobbe direkte med data i nettleseren.

Tjenesten følger FAIR-prinsippene og er utviklet for å imøtekomme følgende kriterier:

* Findable: Variabler er godt dokumentert og lette å finne i tjenesten.
* Accessible: Du kan ta dem i bruk umiddelbart i egne analyser.
* Interoperable: Variabler kan kobles på tvers av registre etter dine behov.
* Reusable: Skript kan deles og gjenbrukes, noe som styrker repliserbarhet.

Dette gjør tjenesten både brukervennlig og trygg, og særlig godt egnet for studenter og forskere som ønsker å jobbe med ekte data uten å håndtere personopplysninger direkte. Målet har vært å senke terskelen for å bruke registerdata, uten å gå på kompromiss med personvernet.

## Hvordan jobber man i Microdata.no?

I Microdata.no foregår all analyse i en nettbasert programmeringsflate. Her skriver brukeren enkle kommandoer for å hente inn, bearbeide og analysere data. Programspråket minner mye om det som benyttes i Stata. Man får aldri tilgang til selve datasettet, men får tilbake summerte resultater i form av tabeller, frekvenser og statistiske mål. Dette bidrar til å ivareta personvernet, samtidig som det åpner for fleksibel og kraftig analyse.

## Hvilken type data finnes i Microdata.no?

Tjenesten gir tilgang til et bredt spekter av registeropplysninger fra ulike sektorer i det norske samfunnet. Noen sentrale kilder inkluderer:

* Folkeregisteret (alder, kjønn, bosted)
* Skatte- og inntektsregistre
* NAV (ytelser, trygder og tiltak)
* A-ordningen (sysselsetting og arbeidsforhold)
* Utdanningsregistre (grunnskole, videregående, høyere utdanning)

Mange av variablene går tilbake til år 2000, og dekker hele befolkningen. Dermed er det mulig å gjøre analyser av både store populasjoner og små undergrupper.

## Fordeler med Microdata.no

En av de store fordelene med Microdata.no er at det er raskt å komme i gang. Du trenger ikke sende søknad om datatilgang, opprette datasikkerhetsoppsett eller gjennomgå personverngranskning. Så lenge du har tilknytning til en godkjent forsknings- eller utdanningsinstitusjon og logger inn via Feide, er det meste klart til bruk. Tjenesten egner seg godt til både utforskende analyser og til planlegging av større forskningsprosjekter.

## Noen begrensninger

Tjenesten gir ikke tilgang til individdata<mark style="color:$danger;">. …UTFORDRINGER VED IKKE Å SE DATAENE….</mark> Analyseverktøyene er gode for statistiske beskrivelser og regresjonsanalyser, men mer avanserte analyser krever fortsatt tilgang til data utenfor plattformen. Microdata.no kan likevel være et nyttig første skritt, for eksempel for å teste ut hypoteser eller forberede søknader om mer omfattende datatilgang.

## Relevante nettsider

[Forside - microdata.no](https://www.microdata.no/)

[Brukermanual for analyseverktøyet i microdata.no | Brukermanual - microdata.no](https://microdata.no/manual/)

[Variabler | microdata.no](https://microdata.no/discovery/variables?sortBy=NAME\&sortType=ASC)

