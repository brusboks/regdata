---
icon: square-list
---

# En registerbasert analyse

Det å analysere et fenomen eller besvare et forskningsspørsmål basert på registerdata, er mer enn å «lage en tabell» eller «kjøre en regresjon». Den består av en rekke bevisste vurderinger og beslutninger som påvirker resultatene dine, og hvor godt de kan tolkes. I denne delen tar vi derfor deg gjennom steg for steg det grunnleggende du trenger for å jobbe sikkert og faglig presist med registerdata.

Vi starter med nøkkelbegreper som er ment å gi deg et språk for å forstå datastrukturen og vurdere kvalitet. Deretter ser vi på hvordan du velger riktig datakilde. Det vil her si å vurdere og når registerdata er best egnet, eller når du heller bør utarbeide og gjennomføre en spørreundersøkelse. Videre får du en oversikt over noen relevante statistikkområder og tilhørende variabler. Til slutt går vi gjennom hvordan du faktisk får tilgang til data: fra å velge variabler og innhente nødvendige godkjenninger, til å motta det tilrettelagte datasettet i et sikkert analysemiljø.

Målet er at du etter dette kapitlet skal kunne orientere deg trygt gjennom hele prosessen, fra første idé til klargjort datasett, og forstå hvorfor hvert steg er nødvendig for å kunne levere gode og etterprøvbare analyser som følger reglene for sikker og ansvarlig bruk av personopplysninger.
