---
icon: '7'
---

# Registerbasert samfunnsforskning

Registerdata er ikke bare grunnlaget for offisiell statistikk, de er også en av de mest omfangsrike datakildene vi har i samfunnsforskningen. Fordi dataene dekker hele populasjoner, følger personer over tid og kan kobles på tvers av ulike samfunnsområder, åpner de for analyser som ellers ville vært umulige. Mens spørreundersøkelser ofte fanger øyeblikksbilder og utvalgte grupper, gjør registerdata det mulig å studere deler av eller hele livsløp, overgangsprosesser og sammenhenger mellom for eksempel utdanning, arbeid, helse og velferd. De gir også forskere mulighet til å identifisere forskjeller mellom grupper som sjelden deltar i undersøkelser.

For å forstå hva registerbasert forskning faktisk kan bidra med, er det nyttig å se på eksempler av konkrete analyser som er gjennomført. Hvordan bruker forskere disse dataene til å svare på spørsmål om hvem som faller ut av arbeidslivet, hvorfor noen får uføretrygd tidlig, eller hvilke yrkesgrupper som har tyngst arbeidsbelastning? I de neste avsnittene presenteres et knippe studier som viser bredden i hva slike data kan brukes til. Eksemplene illustrerer ikke bare hva registerdata gjør mulig, men også hvordan kobling av informasjon fra flere kilder åpner for ny innsikt i store samfunnsspørsmål som levekår, arbeidsdeltakelse, helse og livsløp. &#x20;
