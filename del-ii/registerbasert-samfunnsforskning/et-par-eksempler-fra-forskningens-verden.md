# Et par eksempler fra forskningens verden

## **Hvem er sliterne i arbeidslivet?**&#x20;

{% hint style="info" %}
**(Hernæs, E., Hernes, Ø. & Røed, K. (2024). Hvem er «sliterne» i arbeidslivet? Søkelys på arbeidslivet, Årgang 41, nr. 1-2024, s. 1–19)**
{% endhint %}

Hva gjør at noen klarer å stå i jobb til pensjonsalder, mens andre faller ut lenge før? Og hvordan påvirker dette livsinntekt, pensjonsopptjening og økonomisk trygghet i eldre år? Dette var hovedspørsmålene i studien _Hvem er sliterne i arbeidslivet?_, som undersøkte forskjeller mellom yrkesgrupper i hvor lenge folk står i arbeid, og hva det betyr for dem videre i livet.

### Datagrunnlag og metode

Forskerne benyttet et bredt sett av registerdata, og dette er et godt eksempel på hvordan koblinger mellom flere registre muliggjør livsløpsanalyser:

* Inntektsregistre – detaljerte inntektsopplysninger tilbake til 1967: lønn, trygd, pensjon.
* Arbeidsgiver- og arbeidstakerregisteret (Aa-registeret) – informasjon om yrke, stillingsstatus og arbeidsforhold fra 2003.
* Navs trygderegistre – mottak av helserelaterte ytelser og alderspensjon
* Folkeregisteret – angir eventuelt dødsdato

#### Analysepopulasjon

Populasjonen var alle personer født i 1952 som var i arbeid ved 51-årsalder. Forskerne fulgte hver enkelt fra 15 til 68 år, et komplett arbeids- og inntektsliv.

Ved å koble disse registrene kunne de rekonstruere:

* hele yrkeskarrieren
* perioder med sykdom, arbeidsledighet og trygd
* all inntekts- og pensjonsopptjening
* hvor lenge personene mottok pensjon (via dødelighetsdata og beregnet levealder)

### Hva fant forskerne?

Analysen avdekket store og systematiske forskjeller mellom yrkesgrupper:

* Akademiske yrker, som leger eller jurister, hadde høy yrkesdeltakelse langt opp mot 67 år.
* Fysiske og lavtlønnede yrker, som renholdere og kokker, avsluttet gjerne arbeidslivet tidligere, ofte via uføretrygd.
* Yrkesgruppene med lav lønn gjennom livet, var også de som mottok pensjon kortest – både fordi de gikk av tidligere og fordi forventet levealder var lavere.
* Dette gjør pensjonssystemet mindre omfordelende enn mange antar, ettersom det i stor grad belønner lang yrkeskarriere.

### Hvorfor er dette et godt eksempel på registerforskning?

Studien viser tydelig hva registerdata muliggjør:

* Full dekning av en hel årskullspopulasjon. Gir ingen utvalgsskjevheter.
* Livsløpsperspektiv. Analyse av hele yrkes- og inntektsforløp.
* Koblinger på tvers av sektorer, arbeid, inntekt, stønader og alderspensjon).
* Presise dateringer. Nøyaktig måling av overgangstidspunkt og varighet.
* Høy detaljeringsgrad. Yrkesnivå, inntekt gjennom livet, stønads- og pensjonsutbetalinger.

&#x20;

## Unge uføre og veien til uføretrygd

{% hint style="info" %}
**Unge uføre og veien til uføretrygd. (Bråten, R.H. & Sten-Gahmberg, S. (2022). Søkelys på arbeidslivet 39(1):1–19)**
{% endhint %}

Hvorfor blir stadig flere unge uføre? Hva kjennetegner deres utdanning, helse og tilknytning til arbeidslivet før uføretrygden innvilges? Denne studien undersøkte hvordan unge som mottar uføretrygd skiller seg fra jevnaldrende, og hvilke forløp som leder frem til et tidlig og varig utenforskap.

### Datagrunnlag og metode

Forskerne brukte et omfattende sett av registerdata, koblet på individnivå over mange år:

* Utdanningsregisteret (NUDB/SSB) – grunnskolekarakterer, gjennomføring i videregående opplæring, høyeste fullførte utdanning.
* Arbeidsmarkedsdata (A-ordningen/Aa-registeret) – inntekter fra arbeid, deltakelse i arbeidslivet, arbeidserfaring før uførhet.
* Norsk pasientregister (NPR) – diagnoser og kontakter med spesialisthelsetjenesten.
* KUHR (fastlegetjenesten) – konsultasjoner og primærhelseopplysninger.
* Navs uføreregister – tidspunkt for vedtak og diagnosegrunnlag.
* Folkeregisteret – demografiske kjennetegn.

Forskerne fulgte alle som fikk uføretrygd før fylte 30 år i perioden 2002–2017, og kartla deres helse-, skole- og arbeidslivsforløp helt tilbake til ungdomsskolealder.

#### Analysepopulasjon

Populasjonen bestod av samtlige unge som ble innvilget uføretrygd før fylte 30 år (2002–2017). For hver person kunne forskerne rekonstruere:

* skoleprestasjoner i grunnskolen
* fullføring eller frafall i videregående opplæring
* kontakt med helsetjenesten og registrerte diagnoser
* inntekts- og arbeidslivshistorikk
* tidspunkt og diagnosegrunnlag for uføretrygd

Dette ga et helhetlig bilde av forløpene som ledet frem til uførhet.

### Hva fant forskerne?

Studien viste tydelige og gjennomgående mønstre:

* Psykiske lidelser, autisme og utviklingshemming var de dominerende diagnosegrunnlagene for unge uføre.
* Mange av de aller yngste (18–19 år) hadde svært svake skoleprestasjoner, ofte uten karakterer fra grunnskolen, og nesten ingen hadde fullført videregående.
* Blant dem som ble uføre i 20-årene, hadde flere forsøkt både skole og arbeid – men uten å etablere stabil tilknytning.
* Arbeidserfaring før uførhet var generelt svært begrenset.
* Helseproblemer oppstod ofte tidlig, med langvarig kontakt med både fastlege og spesialisthelsetjeneste.

### Hvorfor er dette et godt eksempel på registerforskning?

Studien viser hvordan registerdata kan belyse komplekse forløp over lang tid:

* Full populasjonsdekning. Alle unge uføre er inkludert.
* Mulighet for lange forløpsanalyser. Skole, helse og arbeid kan følges over mange år.
* Kobling mellom sektorer. Utdanning, helse og arbeidsliv i én samlet analyse.
* Presise og daterte hendelser. Diagnoser, skoleoverganger og arbeidsforhold.
* Detaljeringsnivå som gjør det mulig å identifisere mønstre som ikke kan avdekkes i spørreundersøkelser.



<mark style="color:red;">MULIG EKSEMPEL PÅ Å KOMBINERE REGISTERDATA MED SPØRREUNDERSØKELSER</mark>

<mark style="color:red;">·         En kombinasjon av spørreundersøkelser og registerdata gjør det mulig både å fange opp folks erfaringer og holdninger, og samtidig analysere disse i lys av objektive og pålitelige opplysninger om for eksempel inntekt, utdanning og helsetilstand.</mark>

## <mark style="color:red;">Kort oppsummert</mark>

{% tabs %}
{% tab title="kort oppsummert" %}
* Registerdata gjør det mulig å følge hele befolkningen over tid og studere komplekse sammenhenger på tvers av utdanning, arbeid, helse og velferd.
* Koblinger mellom registre gjør det mulig å analysere livsløp, overgangsrater og årsaksforhold med høy presisjon.
* Forskningen kan belyse både store samfunnsutfordringer (som utenforskap, sosial ulikhet og pensjonssystemet) og evaluere offentlige tjenester og reformer.
* Studier bygger ofte på koblinger mellom data om for eksempel inntekt, helse, utdanning og ytelser, og oppfølging fra Nav, data som i utgangspunktet ble samlet inn for helt andre formål.
{% endtab %}
{% endtabs %}
