---
description: En inngang til registerbasert statistikk
---

# Statistikkbanken

<mark style="color:red;">(Kommentar: Jeg tror at for mange studenter er statistikkbanken er en viktig inngangsport til å se hvordan registerdata faktisk ender opp som tall og figurer. Så da la inn dette som et avsnitt. Bare et tidlig utkast dette.)</mark>

Statistikkbanken er SSBs åpne talldatabase og den viktigste inngangsporten til registerbasert statistikk i Norge. Her finner du ferdige, kvalitetssikrede tall som er produsert på grunnlag av administrative registre, og som dekker de fleste samfunnsområdene SSB publiserer statistikk om, som befolkning, arbeid og lønn, utdanning, helse, inntekt og forbruk, næringsliv, bolig og offentlig sektor.

I Statistikkbanken kan du selv skreddersy tabeller ved å velge hvilke variabler, årganger og grupper du vil se tall for. Det gjør det mulig å lage alt fra enkle nasjonale oversikter til detaljerte tabeller på for eksempel fylkes- og kommunenivå. Når du har valgt innholdet, kan du laste ned tabellen, hente data direkte inn i Excel eller lage figurer med et par klikk.

For deg som skal jobbe med registerdata, kan Statistikkbanken være et nyttig første steg. Den gir innsikt i hvilke data som faktisk finnes, hvilke variabler SSB bruker, hvordan statistikk ser ut etter at registerdata er bearbeidet, og hvilke grupper eller inndelinger det er vanlig å analysere. Databasen fungerer derfor både som en kilde til oppdatert statistikk og som en praktisk måte å bygge forståelse for datakilder og begreper du senere møter i individdata.

&#x20;

Lenke: [Slik bruker du SSBs statistikkbank – SSB](https://www.ssb.no/statbank/hvordan-bruke-statistikkbanken)

<mark style="color:red;">(Her passer det kanskje med en oppgave..?)</mark>

## <mark style="color:red;">Kort oppsummert</mark>

{% tabs %}
{% tab title="Kort oppsummert" %}
* Mye av den offisielle statistikken i Norge bygger i stor grad på administrative registre.
* Registerbasert statistikk gjør det mulig å løpende publisere pålitelige tall på et detaljert nivå, for små kommuner og spesifikke grupper.
* SSBs statistikkbank gir brukerne mulighet til å skreddersy egne tabeller og figurer basert på disse registrene.
{% endtab %}
{% endtabs %}
