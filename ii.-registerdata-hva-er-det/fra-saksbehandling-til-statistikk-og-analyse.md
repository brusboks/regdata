---
description: Et registerdatasett blir til
icon: '5'
---

# Fra saksbehandling til statistikk og analyse



Når du nå vet hva registerdata er og hva som kjennetegner denne typen informasjon, er neste steg å forstå hvordan dataene faktisk blir til. Registerdata oppstår nemlig ikke som ferdige datasett klare for statistikk og forskning. De starter som enkeltregistreringer i helt vanlige situasjoner i offentlig forvaltning, når noen melder flytting, leverer skattemelding, registrerer et arbeidsforhold i Altinn, får vedtak hos Nav eller blir behandlet i helsetjenesten.

Alle disse handlingene etterlater opplysninger i ulike fagsystemer, og disse opplysningene er grunnlaget for det vi kaller registerdata. Saksbehandlere hos Nav legger inn informasjon når de vurderer rettigheter og ytelser, arbeidsgivere rapporterer lønn og stillingsprosent hver måned, og du som privatperson som fyller inn opplysninger i skjemaer og søknader som trengs for å få offentlige tjenester. Det meste registreres altså for å sikre at forvaltningen fungerer, ikke for å gjøre det enklere for forskere.

Før slike opplysninger kan bli brukt i statistikk eller analyser, må de gjennom en omfattende prosess: de hentes ut, struktureres, kontrolleres, kobles med andre datakilder og tilrettelegges. Først da, etter mange ledd, ender de opp som et datasett forskere faktisk kan jobbe med.

For å bruke registerdata til å utvikle statistikk eller til forskning, er det viktig å kjenne til hvordan dataene blir til. Dette kan påvirke hvilke feil som kan forekomme, hvor presise datoene er, hvorfor definisjoner kan endre seg, og hva som egentlig ligger bak et tall i en statistikkpublikasjon.

Nedenfor gis det en gjennomgang av denne verdikjeden, fra de første registreringene i forvaltningen til dataene er klare for statistikk og forskning. Dette gir deg et godt grunnlag for å forstå både kvaliteten og begrensningene i registerdata.

&#x20;

Verdikjeden fra saksbehandling til forskning består gjerne av fire hovedledd:

<figure><img src="../.gitbook/assets/registerdata - whiteboard.png" alt=""><figcaption></figcaption></figure>

&#x20;

**1. Registrering av opplysninger**

Dette skjer når offentlige etater samler inn data som en del av sin virksomhet. For eksempel at Skatteetaten registrerer inntekter basert på arbeidsgiveres og skattyteres innrapportering, mens Nav fører løpende opplysninger om arbeidsledighet, sykdom og deltakelse i tiltak i sine fagsystemer. Informasjonen som registreres kan være alt fra faktiske hendelser (f.eks. «startdato for tiltak») til kategoriseringer (f.eks. «sivilstand», «hoveddiagnose»).



**2. Uttrekk og tilrettelegging**

Når et forvaltningsorgan eller en statistikkprodusent skal bruke dataene til analyseformål, må de hentes ut fra saksbehandlingssystemene. Uttrekkene skjer gjerne på bestemte tidspunkter (f.eks. én gang i måneden), og dataene må deretter struktureres og renses. Dette kan innebære å slå sammen informasjon fra flere ulike systemer, kode om kategorier, og sikre at opplysningene er logiske og konsistente over tid. Ofte kobles dataene også med opplysninger fra andre registre som for eksempel Folkeregisteret, for å få med viktig kontekst som alder, kjønn eller bosted.



**3. Utvikling og produksjon av statistikk**

Etter tilrettelegging kan dataene brukes til å lage offisiell statistikk. Statistisk sentralbyrå (SSB) er hovedprodusent av offisiell statistikk i Norge, men også andre etater som Nav, \[KU1] Helsedirektoratet og Utdanningsdirektoratet lager statistikker basert på registerdata. Dette innebærer at dataene aggregeres, bearbeides og presenteres i form av tall og figurer, som beskriver utvikling over tid eller forskjeller mellom grupper, for eksempel hvor mange som er arbeidsledige i ulike fylker, eller hvordan fullføringsgraden i videregående opplæring varierer etter foreldres utdanningsnivå.



**4. Tilgjengeliggjøring for forskning**

Når dataene er kvalitetssikret og strukturert, kan de også benyttes til forskning. Dette skjer enten gjennom løsninger som gir tilgang til ferdig tilrettelagte datasett (for eksempel microdata.no), eller ved at forskere søker om tilgang til individdata for egne analyser. I begge tilfeller må datasikkerhet og personvern ivaretas, og det stilles krav til etiske vurderinger og godkjenninger. For forskeren betyr dette at de kan bruke data som i utgangspunktet er samlet inn til helt andre formål, som saksbehandling eller …til å belyse store og viktige samfunnsspørsmål.



<details>

<summary>Eksempel: Arbeidssøker som deltar på et arbeidsmarkedstiltak i regi av NAV</summary>

&#x20;**1. Registrering av opplysninger**

<figure><img src="../.gitbook/assets/nav1.webp" alt=""><figcaption></figcaption></figure>

<mark style="color:red;">NB: Bilde er Foto: Gorm Kallestad/NTB (ma avklares før bruk!)</mark>

<mark style="color:orange;">Når en person tar kontakt med Nav for å få hjelp til å komme i arbeid, blir vedkommende møtt av en veileder som kartlegger livssituasjonen og behovene for oppfølging. Underveis i denne samtalen registrerer veilederen en rekke opplysninger i Navs saksbehandlingssystem, ARENA. Dette kan være bakgrunnsinformasjon som alder, kjønn, bosted og utdanning, men også opplysninger om hvilke tiltak personen deltar i – som for eksempel arbeidspraksis, lønnstilskudd eller annen oppfølging. Hovedformålet med registreringen er å sikre god oppfølging, dokumentere hvilke tjenester som gis, og sørge for at sakene behandles korrekt og i tråd med regelverket.</mark>

<figure><img src="../.gitbook/assets/Untitled design (3).png" alt="" width="50"><figcaption></figcaption></figure>

<mark style="color:orange;">**Registrering av opplysninger**</mark>

</details>



For å kunne bruke registerdata på en presis og faglig robust måte, er det viktig å ha kjennskap forstå hvordan dataene blir til. Kunnskap om verdikjeden, fra registrering hos saksbehandler til uttrekk, kvalitetssikring og tilrettelegging, gjør det mulig å vurdere datagrunnlaget kritisk og unngå vanlige fallgruver. For det første hjelper det deg å identifisere hva som faktisk måles, og når det måles. Mange registre bygger på faste uttrekkstidspunkter eller referansedatoer, og uten innsikt i dette kan man lett feiltolke både nivå og utvikling over tid. <mark style="color:red;">For eksempel vil data som angir hvilket arbeidsmarkedstiltak en person er registrert som deltaker i ved månedsslutt, gi et annet bilde av tiltaksaktiviteten enn data som er hentet ut fortløpende i løpet av måneden. ….</mark>

For det andre gjør forståelsen av produksjonsprosessen det lettere å tolke plutselige brudd eller endringer i statistikken. Noen ganger skyldes slike hopp reelle samfunnsendringer, men det kan også handle om endringer i regelverk, praksis eller administrative definisjoner. Hvis Nav endrer kriteriene for hvem de klassifiserer som «personer med nedsatt arbeidsevne», eller SSB justerer kategoriene i utdanningsstatistikken, vil tallene kunne endre seg selv om situasjonen i befolkningen er den samme. Slike brudd er vanskelig å oppdage uten kjennskap til hvordan dataene produseres.

I tillegg påvirkes kvaliteten på variablene av hvor viktige de er for saksbehandlingen. Opplysninger som er nødvendige for å fatte vedtak om ytelser, som inntekt, arbeidsforhold eller startdato for arbeidsmarkedstiltak, har ofte høy kvalitet fordi feil kan få konkrete konsekvenser. Andre typer informasjon kan være mer mangelfull, enten fordi det ikke finnes sterke insentiver til å registrere den nøyaktig, eller fordi den registreres sjeldent eller ulikt på tvers av enheter. Som forsker må du derfor være oppmerksom på hvilke variabler som har høy presisjon, og hvilke som krever ekstra kontroll og tolkning.

Å kjenne til hvordan registerdata produseres, er ikke bare nyttig, det er nødvendig. Det gir deg et bedre grunnlag for å designe analysen din, tolke funnene riktig og vurdere hvor sikre konklusjoner du faktisk kan trekke. Dette er nøkkelen til god, solid og troverdig registerbasert forskning.&#x20;

##

{% tabs %}
{% tab title="Kort oppsummert" %}
* Alt starter med registrering: Opplysninger legges inn i offentlige systemer av saksbehandlere, arbeidsgivere, helsepersonell eller individet selv, for administrative formål, ikke forskning.
* Data trekkes ut og tilrettelegges: Uttrekk skjer på bestemte tidspunkt, og kobles ofte med andre registre som Folkeregisteret for å «vaske» dataene eller koble på utfyllende opplysninger.
* Statistikk produseres: Etter tilrettelegging brukes dataene til offisiell statistikk hos SSB og andre etater. Dette innebærer å aggregere tall, kontrollere kvalitet og definere variabler.
* Tilgjengeliggjøring for forskning: Kvalitetssikrede data gjøres tilgjengelig via løsninger som microdata.no eller gjennom søknad om individdata, alltid under strenge krav til personvern.
* Kjennskap til verdikjeden er avgjørende: Det gjør at du som forsker kan tolke referansetidspunkt riktig, forstå brudd i tidsserier, og vurdere hvor sikre og presise variablene faktisk er.
{% endtab %}
{% endtabs %}
