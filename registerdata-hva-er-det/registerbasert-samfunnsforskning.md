# Registerbasert samfunnsforskning

<mark style="color:$danger;">Skal gi en beskrivelse av: Hvordan registerdata kan gi svar</mark>

<mark style="color:$danger;">Skal gi eksempler - en casestudie - på hvordan et konkret forskningsspørsmål kan belyses ved hjelp av registerdata.</mark>&#x20;

&#x20;

<mark style="color:purple;">Et par eksempler fra forskningens verden</mark>

&#x20;

<mark style="color:purple;">Tittel: Hvem er sliterne i arbeidslivet? (Hernæs, E., Hernes, Ø. & Røed, K. (2024). Hvem er «sliterne» i arbeidslivet? Søkelys på arbeidslivet, Årgang 41, nr. 1-2024, s. 1–19)</mark>

&#x20;

Denne analysen undersøkte hvilke yrkesgrupper som har størst risiko for å måtte slutte tidlig i arbeidslivet – og hva det betyr for livsinntekt og pensjon. Forskerne stilte spørsmål som: Hvem står lenge i jobb? Hvem faller tidlig ut? Og er det rettferdig at de som ikke klarer å stå i jobb så lenge, også ender opp med lavere pensjon?

For å finne svar brukte forskerne registerdata fra flere ulike kilder. De tok utgangspunkt i alle personer født i 1952 som var i arbeid da de fylte 51 år (i 2003). Disse ble fulgt gjennom hele yrkeslivet – fra de var 15 år til de fylte 68. Hovedkilden for inntektsopplysninger var Skattemeldingsregisteret, som inneholder informasjon om lønn, trygd og pensjonsinntekter helt tilbake til 1967. For informasjon om yrke brukte de data fra arbeidsgiver- og arbeidstakerregisteret, som gir oversikt over hvilket yrke en person hadde fra og med 2003. Opplysninger om trygdeytelser, som for eksempel uføretrygd og sykepenger, kom fra Navs registre. Pensjonsdata inkluderte utbetalinger fra folketrygden, tjenestepensjonsordninger og AFP (avtalefestet pensjon).

Ved å koble disse registrene sammen, kunne forskerne lage en komplett oversikt over livsinntekt og pensjon for hver person, fordelt på yrkesgruppe. De brukte også data om dødelighet og forventet levealder for ulike yrker, som gjorde det mulig å beregne hvor mange år personene i ulike yrker kunne forvente å motta pensjon.

Resultatene viste store forskjeller. I akademiske yrker, som lege og jurist, jobbet mange til de var 67 år eller mer. I mer fysisk krevende yrker, som renholder eller kokk, sluttet mange tidligere – og en stor andel mottok uføretrygd før pensjonsalder. Samtidig hadde disse yrkesgruppene også lavere inntekt gjennom livet og lavere pensjon. Forskerne mener at dette utfordrer rettferdigheten i pensjonssystemet, som i stor grad belønner dem som står lenge i jobb.

Denne studien viser hvordan man ved hjelp av administrative registerdata kan analysere hele livsløp, og avdekke systematiske forskjeller mellom yrkesgrupper. Det gir viktig kunnskap til både forskere og politikere som vil vurdere hvordan pensjonssystemet bør utformes i framtiden.

&#x20;

<mark style="color:purple;">Tittel 2: Unge uføre og veien til uføretrygd (Bråten, R.H. & Sten-Gahmberg, S. (2022). Unge Uføre og Veien til Uføretrygd. Søkelys På Arbeidslivet 39(1):1–19.)</mark>

I denne studien undersøker forskerne hvorfor stadig flere unge i Norge mottar uføretrygd. Spørsmålet de stiller, er: Hva kjennetegner de unge som blir uføre? Hvordan har utdanning, helse og kontakt med arbeidslivet sett ut i årene før de får uføretrygd? Målet er å forstå hvilke faktorer som gjør at unge faller utenfor arbeidslivet så tidlig.

For å finne svar, bruker forskerne registerdata fra flere kilder. De har koblet sammen informasjon om alle som fikk uføretrygd før de fylte 30 år, i perioden 2002–2017. De bruker data fra Statistisk sentralbyrå (SSB) om utdanning og arbeid, samt helsedata fra Norsk pasientregister (NPR) og KUHR-registeret (fastlegetjenesten). På denne måten kan de følge personenes skoleprestasjoner, diagnoser og inntekt mange år tilbake i tid – helt fra ungdomsskolen og fram til tidspunktet for uføretrygd.

Studien viser at det særlig er unge med psykiske lidelser, autisme og utviklingshemming som havner på uføretrygd. Mange av disse har svak tilknytning til skolen og lite eller ingen arbeidserfaring. For eksempel har de som blir uføre ved 18–19 år ofte ikke fått karakterer i grunnskolen, og har nesten aldri fullført videregående. Blant de som blir uføre i 20-årene, har flere begynt på skole og hatt noe kontakt med arbeidslivet, men få fullfører utdanning eller får stabil jobb.

&#x20;

<mark style="color:$danger;">MULIG EKSEMPEL PÅ Å KOMBINERE REGISTERDATA MED SPØRREUNDERSØKELSER</mark>

For å bøte på svakheter ved spørreundersøkelser om unøyaktige svar….  kan registerdata være et nyttig supplement til spørreundersøkelser. I stedet for å spørre folk direkte om inntekten deres, kan man hente tall fra Skattemeldingsregisteret, som gir presise og fullstendige opplysninger om både lønn, trygdeytelser og kapitalinntekter. På den måten kan man sikre høyere datakvalitet og unngå feil som skyldes glemsel, misforståelser eller ønsket om å fremstå på en bestemt måte. En kombinasjon av spørreundersøkelser og registerdata gjør det dermed mulig både å fange opp folks erfaringer og holdninger, og samtidig analysere disse i lys av objektive og pålitelige opplysninger om for eksempel inntekt, utdanning og helsetilstand.
