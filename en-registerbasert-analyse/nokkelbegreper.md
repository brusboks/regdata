# Nøkkelbegreper

Når du bruker registerdata i forskning, er det lett å fokusere på resultatene og analysene, og glemme å stille det grunnleggende spørsmålet: «Hva slags data er det jeg egentlig jobber med?» For å kunne gjøre gode vurderinger i forskningsprosessen, må du forstå hvordan dataene er bygget opp, hva de faktisk representerer, og hvilke begrensninger som ligger i dem.

Dette kapittelet tar for seg noen sentrale begreper du bør ha kontroll på når du skal bruke registerdata. Hva er for eksempel en variabel, og hvordan skiller det seg fra en enhet? Hva betyr det at dataene er hentet fra et grunndataregister, og hva skiller dette fra et statistikkregister? Hvordan vet du om dataene gjelder et individ eller en husholdning, og hvilket tidspunkt informasjonen gjelder for?

Gjennom konkrete eksempler og begrepsforklaringer gir kapitlet deg et språk og en forståelse som gjør det lettere å vurdere datakvalitet, tolke resultater og være bevisst på hva slags informasjon du faktisk har mellom hendene. Kort sagt: Det gir deg verktøyene du trenger for å bruke registerdata med både presisjon og kritisk blikk.

Her er noen forslag <mark style="color:$danger;">(Som ikke er skrevet ut):</mark>

### **Populasjon**

Populasjonen er gruppen som dataene gjelder for. I registerdata kan populasjonen være alle personer som er bosatt i Norge på et gitt tidspunkt, eller alle mottakere av en bestemt trygdeytelse. Det er viktig å vite hvilken populasjon et register dekker, for å vurdere generaliserbarheten.

Eksempel: Et register over personer med arbeidsavklaringspenger har en helt annen populasjon enn et folkeregister som dekker hele befolkningen.

### Enhet (analyseenhet)

Dette er det grunnleggende nivået som dataene er samlet inn for. I samfunnsforskning med registerdata er enheten ofte individet, men det kan også være husholdning, familie, bedrift eller kommune. Det er viktig å vite hvilken enhet dataene gjelder for, for dette legger naturlig nok føringer for hvordan analysene må gjennomføres.

Eksempel: Hvis du har data om inntekt for personer, er individ analyseenheten. Men hvis du skal studere samlet inntekt for husholdninger, må du aggregere opplysningene til husholdningsnivå.

### Variabel

En variabel er en egenskap eller kjennemerke som det er registrert informasjon om. I registerdata kan dette være alt fra alder og kjønn, til inntekt, sykehusinnleggelser eller bostedskommune. Variabler har verdier (for eksempel alder = 34 år) som varierer mellom enheter.

Eksempel: «Utdanningsnivå» kan være en variabel, med verdier som «grunnskole», «videregående» og «høyere utdanning».

### Temporalitet – data i tid

Et sentralt kjennetegn ved registerdata er at de alltid er knyttet til tid. Dette kalles temporalitet. Det betyr at opplysningene gjelder for et bestemt tidspunkt eller en bestemt tidsperiode. For å kunne tolke dataene riktig, må du vite når de gjelder for. Uten slik informasjon risikerer man å trekke gale slutninger, enten fordi man sammenligner data fra ulike tidspunkter, eller fordi man overser endringer som skjer over tid.

Et godt eksempel er inntektsopplysninger fra Skattemeldingsregisteret. Disse gjelder vanligvis hele kalenderåret, og viser hvor mye en person har tjent i løpet av året. Sykemeldingsdata, derimot, kan være knyttet til en konkret måned, uke eller til og med en spesifikk dag. Dersom man ikke tar hensyn til slike forskjeller, kan sammenligninger mellom ulike datakilder eller tidspunkter bli misvisende.

Registerdata kan ha ulike former for temporalitet:

**Fast:** Enkelte opplysninger endrer seg ikke over tid og har derfor ingen dato knyttet til seg. Eksempler er fødeland eller fødekommune. Disse er konstante og gjelder for hele livsløpet.

**Forløp:** Her registreres både start- og sluttdato for en hendelse eller tilstand. Dette gjelder for eksempel sivilstand, deltakelse på arbeidsmarkedstiltak eller perioder med mottak av trygdeytelser. Slike data gjør det mulig å følge individers bevegelser og endringer over tid.

**Tverrsnitt:** Disse gir et øyeblikksbilde og er registrert på én bestemt dato. Eksempelvis viser statuskode i folkeregisteret (bosatt, utvandret, død) hva som gjelder akkurat på referansedatoen.

**Akkumulerte data:** Enkelte variabler summeres opp over en periode. Et typisk eksempel er inntekt, som gjerne oppgis som total for året. I slike tilfeller kan man velge et referansetidspunkt (for eksempel 31. desember) og bruke akkumulerte tall fram til den datoen.

Å forstå hvordan tid er strukturert i registerdata er avgjørende når man skal følge utviklingstrekk i befolkningen eller sammenligne grupper over tid. Temporalitet er med andre ord ikke bare et teknisk aspekt, det er helt grunnleggende for god analyse.

&#x20;

### Andre aktuelle begreper:

**·       Microdata med «c»**

**·       Mikrodata med «k»**

·  **Grunndataregister:** Inneholder data hentet fra ett konkret administrativt register. Eks.: Folkeregisteret, Navs Arena register som gir opplysninger om oppfølging i Nav, Skatteoppgjørsregisteret...eksempler

**·       Statistikkregister:** Sammensetting av data fra flere administrative kilder for produksjon av statistikk eller analyse av et bestemt fenomen. Eks.: Statistisk sentralbyrås registerbaserte sysselsettingsstatistikk som kobler data fra A-ordningen, registeret over vernepliktige og sivilarbeidere fra Forsvarets personell og vernepliktsenter, Navs Arena-register for å klassifisere personer som sysselsatte.
