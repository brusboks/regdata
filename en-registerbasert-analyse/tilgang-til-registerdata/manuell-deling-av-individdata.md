---
description: HER TRENGS BEDRE TITTEL
---

# Manuell deling av individdata

Selv om microdata.no gjør det enkelt å jobbe med et stort spekter av norske registerdata, vil det noen ganger være behov for mer detaljerte opplysninger enn det denne plattformen kan gi. Kanskje trenger du data som omfatter flere variabler, høyere tidsoppløsning, egne koblinger eller uvanlige kjennetegn som ikke er inkludert her.

Når forskere søker om direkte tilgang til individdata fra dataeiere som Nav, SSB eller Folkehelseinstituttet, søker de i praksis om å få utlevert detaljerte opplysninger om enkeltpersoner, men i en form som er tilrettelagt for forskning. Dette kan være data om arbeidsforhold, inntekt, helse, utdanning, trygdeytelser, familieforhold eller bruk av offentlige tjenester. Datasettet inneholder aldri fødselsnummer eller direkte identifikatorer, men er likevel klassifisert som personopplysninger. Derfor krever slike uttrekk mer omfattende behandling enn standardiserte, anonyme tjenester som microdata.no.

## Hva må en søknad inneholde?

Når man søker om individdata, må prosjektgruppen dokumentere at det finnes et tydelig og legitimt behov for opplysningene. En søknad må vanligvis beskrive:

* Prosjektets formål\
  Hva skal undersøkes, og hvorfor er det samfunnsmessig relevant?
* Hvilke data som trengs\
  Hvilke registre, hvilke variabler og hvilke tidsperioder prosjektet må ha tilgang til.
* Hvorfor akkurat disse opplysningene er nødvendige\
  Dataeiere vurderer alltid dataminimering – altså at man bare får det man faktisk trenger.
* Hvordan datasikkerheten skal ivaretas\
  For eksempel at data lagres i et godkjent, sikkert analysemiljø (som TSD).
* Hvordan personvernet ivaretas\
  Hvordan risiko for identifisering er håndtert, og hvordan data slettes når prosjektet avsluttes.
* Hvem som deltar i prosjektet\
  Bare forskere med tjenstlig behov kan få tilgang.
*

## Hvilke godkjenninger kreves?

Spørsmål: Hva kreves i søknadsprosessene

Avhengig av hvilke data man ber om, må forskere ofte innhente flere godkjenninger:

* Personvernvurdering (DPIA) eller forhåndsdrøfting\
  Institusjonens personvernombud vurderer risiko og tiltak for informasjonssikkerhet.
* Personvernvurdering (DPIA) eller forhåndsdrøfting\
  Institusjonens personvernombud vurderer risiko og tiltak for informasjonssikkerhet.
* Dispensasjon fra taushetsplikten\
  Når data inneholder taushetsbelagte opplysninger, må dataeier (f.eks. NAV eller Skatteetaten (???)) gi dispensasjon.
* Vurdering eller godkjenning fra REK\
  Dette gjelder når helsedata inngår, eller prosjektet faller inn under helseforskningsloven.
* ….

## Hvordan foregår prosessen i praksis?

Prosessen for å få tilgang til individdata følger normalt disse stegene:

**1.      Prosjektplan og variabelliste utarbeides**

Forskerne definerer formålet med prosjektet, hvilke problemstillinger som skal undersøkes, og hvilke registre og variabler som er nødvendige.

**2.      Eksterne godkjenninger og vurderinger innhentes**

Før man kan søke dataeier, må relevante godkjenninger være på plass, for eksempel:

* vurdering eller godkjenning fra REK (hvis helsedata inngår)
* personvernvurdering (DPIA) eller forhåndsdrøfting hos institusjonens personvernombud
* andre nødvendige juridiske avklaringer knyttet til lovgrunnlag og databehandling

**3.      Søknad sendes til dataeier**

Når godkjenningene foreligger, sendes en formell søknad til den etaten som eier dataene, som NAV, SSB, Skatteetaten eller Folkehelseinstituttet. Her vurderes formål, dataminimering og behandlingsgrunnlag.

**4.      Dataeier vurderer og behandler søknaden**

Etaten vurderer om vilkårene for å gi dispensasjon fra taushetsplikt er oppfylt, om databehandlingen er forsvarlig, og om prosjektet har et legitimt og forskningsfaglig behov for opplysningene.

**5.      Tilrettelegging av datasett**

Når søknaden godkjennes, tilrettelegger dataeier datasettet. Dette innebærer koding, kvalitetssikring, uttrekk og eventuell kobling av data fra flere registre.

6\.      Data gjøres tilgjengelig i et sikkert analysemiljø

Tilrettelagte data leveres aldri til forskerens egen maskin. De gjøres tilgjengelig i et sikkert analysemiljø, som f.eks. TSD…. <mark style="color:orange;">sikre dataløsninger.</mark>

**7.      Analysearbeidet kan starte**

Forskerne får tilgang til de godkjente dataene i det sikre miljøet, og kan gjennomføre analyser så lenge prosjektet er aktivt og følger alle krav for datasikkerhet og personvern.

&#x20;

&#x20;
