---
icon: '2'
---

# Registerdata til bruk i samfunnsforskning

Vi har avgrenset læringsmodulen til registerdata som gjelder personer og personrelaterte forhold. Det finnes en rekke andre typer administrative registre i Norge, for eksempel registre over eiendom, kjøretøy, bedrifter og virksomheter, men disse omtales bare der de er nødvendige for å forstå persondata i en samfunnsfaglig kontekst. Hovedfokuset er altså på registre som beskriver mennesker, deres livsløp, og deres møter med utdanning, arbeid, velferd og helse.

Modulen er også avgrenset til samfunnsvitenskapelig bruk av registerdata. Registerdata benyttes i en lang rekke fagfelt, inkludert klinisk forskning, epidemiologi, økonomisk modellering og styringsinformasjon i offentlig sektor. I beskrivelsene her ligger vi tyngdepunktet på hvordan registerdata brukes til å undersøke samfunnsforhold: hvordan folk lever, lærer, jobber, får bistand fra velferdsstaten, og beveger seg gjennom ulike livsforløp. Det betyr at eksempler, problemstillinger og forklaringer er valgt med tanke på samfunnsforskning, ikke medisinsk forskning, behandlingsstatistikk eller virksomhetsstyring.

Avgrensningen gjør at modulen kan gå i dybden på spørsmål som er særlig relevante for samfunnsvitere, hva slags analyser registerdata åpner for, hvilke styrker og svakheter registerdata har når du skal analysere sosiale mønstre og levekår, og hvilke juridiske, metodiske og praktiske hensyn du må ta når du jobber med persondata.

Samtidig vil du få verktøy og forståelse som også kan være nyttige når du senere møter andre typer administrative registre.



